<!-- Deze regels worden verspreid onder de volgende licentie:
Creative Commons Attribution-Noncommercial 4.0 International license - https://creativecommons.org/licenses/by-nc/4.0/
Ontwerper: Dieter Stein, https://spielstein.com/games/mixtour/rules
-->
<html><head/><body>
<h2>Doelstelling</h2>
<p>Spelers proberen stapels van minimaal 5 stenen te bouwen, met bovenop een steen van hun eigen kleur.</p>
<h2>Spelverloop</h2>
<p><b>Let op:</b> Hieronder wordt een enkele steen ook aangeduid als een “stapel”.</p>
<p>Tijdens elke beurt kunnen spelers kiezen uit één van de twee volgende opties:</p>
<ul>
  <li>Een steen <b>plaatsen</b></li>
  <li>Een stapel <b>verplaatsen</b></li>
</ul>
<h3>Een steen plaatsen</h3>
<p>Een speler plaatst een nieuwe steen van zijn/haar eigen kleur op een leeg vak op het bord.</p>
<h3>Een stapel verplaatsen</h3>
<p>Een speler kiest een stapel en verplaatst er één of meer stenen van.</p>
<ul>
  <li>Stenen kunnen <b>orthogonaal</b> of <b>diagonaal</b> worden verplaatst, in rechte lijnen.</li>
  <li>Stenen worden altijd gepakt van de bovenkant van een stapel.</li>
  <li>Stapels mogen op <b>elk</b> niveau worden <b>gesplitst</b>; de resterende stenen worden achtergelaten.</li>
  <li>Spelers mogen <b>alle</b>(!) gekleurde stenen en stapels verplaatsen, dus ook die van de tegenstander.</li>
  <li>Het is niet toegestaan om een zet te doen die de vorige zet van de tegenstander terugdraait; bovendien is zo’n zet meestal toch al niet uitvoerbaar.</li>
  <li>Stapels mogen bezette vakken <b>niet</b> kruisen.</li>
  <li>Een zet <b>moet eindigen op een andere stapel</b>; verplaatste stenen worden geplaatst bovenop de doelstapel.</li>
  <li>Stapels mogen <b>elke gewenste</b> hoogte hebben.</li>
</ul>
<p>En het allerbelangrijkste:</p>
<ul>
  <li><b>De hoogte van de <u>doelstapel</u> bepaalt de exacte reikwijdte.</b></li>
</ul>
<p><b>Let op:</b></p>
<ul>
  <li>De bovenste steen bepaalt tijdens het doen van zetten <b>niet</b> wie de eigenaar is van een stapel.</li>
  <li>De hoogte van de verplaatste stapel bepaalt <b>niet</b> hoe ver stenen verplaatst mogen worden; de hoogte van de doelstapel bepaalt dat.</li>
</ul>
<h3>Voorbeelden</h3>
<p></p><img src=":/img/example1.png" alt="Voorbeeld 1" />
<p>De stapel op e4 mag drie plaatsen opschuiven, bovenop de stapel op b4 (omdat deze drie hoog is). De stapel op e1 kan b4 niet bereiken omdat deze geblokkeerd wordt door c3. Let op: b4 mag <b>niet</b> bovenop e4 springen!</p>
<p></p><img src=":/img/example2.png" alt="Voorbeeld 2" />
<p>De steen in het midden (op c3) is binnen het bereik van alle aangrenzende stapels omdat de stapel één hoog is en alle omliggende stapels één plaats verwijderd zijn.</p>
<h3>Overslaan</h3>
<p>Als een speler geen nieuwe steen kan plaatsen, dan moet deze een stapel <b>verplaatsen</b>. Als er geen zetten beschikbaar zijn, dan moet de speler de beurt overslaan. Als beide spelers de beurt moeten overslaan, dan eindigt het spel eindigt in remise.</p>
<h2>Einde van het spel</h2>
<p>Als een speler een stapel van vijf hoog (of hoger) bouwt, dan wordt de stapel verwijderd van het bord en worden de stenen in de reserve geplaatst. De speler die de bovenste steen van de stapel bezit, scoort <b>1 punt.</b>.</p>
<p>Bij een standaard spel is <b>1 punt</b> genoeg om te winnen, maar spelers kunnen elk gewenst benodigd puntenaantal opgeven aan het begin van het spel.</p>
</body></html>
